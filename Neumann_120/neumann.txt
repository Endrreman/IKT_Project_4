Rövid összefoglaló
Neumann János Lajos 1903 december 28-adikán született Budapesten. Kvantummechanikai elméleti kutatásairól és a digitális számítógép elvi alapjainak lefektetésével vált ismerté, emellett a matematika, kémia, fizika területein is jártas volt. Oktatott egyetemen és mérnöki és közgazdász tevékenységeiről is ismert. 
Családja, gyökerei, személyes élete
Édesanyja Kann Margit és édesapja Neumann Miksa első gyermeke volt, később született két öccse. Zsidó származású családjával az akkori Váci körúton éltek. Neumann János már kiskorában elkezdett szüleivel beszélgetni a tudományról, jártak színházba és különféle más kulturális előadásokra. Fiatalon elkezdett nevelőitől németet és franciát tanulni. Gyakran látogattak vendégeket, például Ortvay Rudolfot és Fejér Lipótot is. Előbbi a budapesti tudományi egyetem elméleti fizikai intézetének akkor igazgatója és utóbbi egy matematikaprofesszor. Ezekkel biztosították szülei a gyermekeik számára az ingergazdag szellemi légkört és ezáltal János képességei jóval meghaladták kortársai képességeit. 
A francia és német nyelv tanulása mellett tanult latint és ógörögöt is, fotografikus memóriával büszkélkedhetett és rendkívül jól tudott fejben számolni.
Iskolái
Szülei 1913-ban beíratták a fasori evangélikus főgimnáziumba. Ide járt a Nobel-díjas fizikus Wigner Jenő mellett a szintén Nobel-díjas közgazdász is, Harsányi János. 
1921-ben beiratkozott a Budapesti Tudományegyetem matematika szakára. Egyetemi évei alatt sokat tartózkodott Berlinben, ahol Fritz Habernél kémiát, Albert Einsteinnél statisztikus mechanikát és Erhardt Schmidtnél matematikát hallgatott.
1923-ban apja kívánságára Zürichbe ment, hogy a Zürichi Műszaki Egyetemen vegyészetet tanuljon, így 1925-ben meg is szerezte vegyészmérnöki diplomáját. Egy évvel később 1926-ban Budapesten matematikából doktorált. 
Feleségei, gyereke
1935-ben született az első gyereke Marina, akkori feleségétől Kövesi Mariettától. A lánya híres közgazdász lett Amerikában. A következő felesége Dán Klára lett, akivel 1938-ban házasodott össze. 
Találmányai, elvei
1928-as cikkében Neumann megfogalmazta a kétszemélyes nullaösszegű nem kooperatív játék egyensúlyát, és megfelelő feltevések mellett igazolta az egyensúly létezését. 1944-ben Oskar Morgensternnel közösen megjelent Theory of Games and Economic Behavior című könyvük, amelyben általánosította a fenti eredményt, valamint bevezette a kooperatív játékokat és az úgynevezett Neumann–Morgenstern féle hasznosságfüggvényt. A játékelméleti alkalmazhatóságot megkönnyítette Nash (1951) általánosítása n-személyes, tetszőleges hasznosságfüggvényű játékosra.
Von Neumann-architektúra
Neumann a második világháború idején dolgozta ki az architektúrát, ami létrehozta az általános célú digitális számítógépek alapját, amik a mai informatika alapjait képzik. 
Az egységei az artimetikai-logikai egység, azaz a processzorok, a memória, a bemeneti és kimeneti egységek és a buszok. A processzor a számítógép központi feldolgozóegysége, ez a rész hajtja égi el a programokat és dolgozza fel az adatokat. A memória az a rész, ahol a számítógép az adatokat tárolja, a CPU által elérhető. A bemeneti és kimeneti eszközök segítségével kommunikál a felhasználó a számítógéppel, ilyen például az egér (bemeneti) vagy a monitor (kimeneti). A buszok olyan kommunikációs eszközök, amik lehetővé teszik az adatok átvitelét különböző számítógépes egységek között, például buszok által lehet a memóriához és a processzorhoz kapcsolódni. 
Az architektúra legnagyobb előnye az, hogy lehetővé teszi az általános célú számítógépek előállítását, amelyek képesek bármilyen típusú program futtatására. 
Neumann-elvek
Neumann János az 1945-ben publikált "First Draft of a Report on the Edvac" című művében írta le a számítógépek működési elveit, ezeket ismerjük ma Neumann-elvekként.
Az elvek:
-a számítógép legyen teljesen elektronikus, ne tartalmazzon mozgó alkatrészeket, mint például a relé.
-legyen univerzális, azaz lehessen úgy programozni, hogy bármilyen feladatot képes legyen elvégezni. 
-a bináris számrendszert használja, mivel a bináris számrendszert és a logikai műveleteket könnyű megvalósítani kétállapotú áramkörökkel. 
-tartalmazzon belső memóriát, ahol az adatokat és a programokat is egy helyen tárolja. Ez a tárolt program elve, ahol a számítógép gyorsabb működése érdekében egy gyosran elérhető memóriát használunk. 
-legyen soros utasítás végrehajtású, azaz az utasításokat sorban egymás után hajtsa végre. 
Több, mint hetven évvel a Neumann-elvek megjelenése után a számítógépek túlnyomó többsége még mindig ezen elvek szerint működik. Néhány változás történt a működési elvekben a hetven év alatt, például a mai processzorok már lehetővé teszik a párhuzamos utasításvégrehajtást is. 

BMSZC
Idén 35 éves iskolánk, a BMSZC Neumann János Informatikai Technikum, és ezek alatt az évek alatt természetesen rengeteg változott. Három évvel ezelőtt vezették be a technikumokat, előtte BMSZC Neumann János Számítástechnikai Szakgimnáziumnak hívták az iskolát. Ekkor még a tanítás se olyan volt, mint ma. 
Sokak számára a legfeltűnőbb különbség az az ösztöndíj, azaz annak a hiánya, ugyanis a havi ösztöndíjat az állam azért vezette be, hogy a diákokat motiválja arra, hogy a technikumokban tanuljanak tovább, így ez a technikumok bevezetése előtt értelemszerűen nem volt. Szerencsére a Neumannba jelentkező diákoknak nem csak az ösztöndíj a motivációjuk, hogy idejöjjenek, így minden évben túljelentkezés van. 
Az ösztöndíj hiánya mellett a szakmai napok és az ágazati vizsga sem volt jelen egy öt évvel ezelőtti neumannos diák hétköznapjaiban. A szakmai tantárgyakból jóval kevesebb volt, és nem volt egy olyan nap, mikor a diákok csak szakmát tanultak. Az a pár szakmai tantárgy sem olyan volt, mint a mai órák. Régen ugyanúgy volt programozás, programozás elmélet, hálózat és hálózatelmélet, viszont informatika és távközlési alapok helyett, csak informatika elmélet volt, ezen kívül IKT projektmunka és elektronika egyáltalán nem volt. Ágazati vizsgát nem írtak a diákok, mindenki ugyan azt tanulta, egészen tizenkettedikig, de ott se volt nagy eltérés. Az érettségi évében választani lehetett előre megadott tanórák közül, és amelyik a legjobban érdekelt téged, arra jártál abban az évben. Lehetett választani például hálózatot, weboldalkészítést vagy pythont. Ezek a szabadon választott órák duplaórák voltak. 
Az iskola épületében közel sem volt ennyi változás, de azért ne tekintsünk el attól, hogy a legtöbb mosdót és pár termet felújítottak, ezen kívül a kilences gépterembe új gépeket vettek. 
